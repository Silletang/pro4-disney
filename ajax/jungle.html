<!-- file: junglebogen.html -->
<article class="rykke">
    <h3>Junglebogen</h3>
    <p>Panteren Bagheera finder en dag en baby inde i junglen. Han får ondt af barnet og overlader ham til en omsorgsfuld ulvemor, som lige har fået unger. Ti år senere kendes drengen under navnet Mowgli. Da rygtet spredes, at den grusomme tiger Shere Khan er tilbage i junglen, beslutter panteren Bagheera at bringe Mowgli i sikkerhed i menneskebyen. Men Mowgli bryder sig ikke om idéen, for junglen er hans hjem. Han stikker af og møder den sorgløse bjørn Baloo, som umiddelbart påtager sig at lære Mowgli alt, hvad han ved om, hvordan man klarer sig i den vilde jungle. Han møder også den skiløjede slange Kaa, elefantpatruljen og de fire gribbe, inden han hører smægtende sang fra menneskelandsbyen og bliver lokket nærmere. Junglebogen finder sted i den indiske jungle. </p>
</article>